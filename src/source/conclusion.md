# Висновки

В ході даної роботи було розглянуто задачу про розподіл виробничої програми між підприємствами п'яти типів, які здатні випускати вироби трьох типів. У задачі задано також продуктивність кожного типу підприємства при виготовленні виробу кожного типу в чіткому і нечіткому варіантах. Крім того задано кількість підприємств кожного типу. Також в задачі існує додаткове обмеження комплектності.

В ході роботи було проаналізовано постановку задачі та параметри і характеристики досліджуваної системи. Постановка задачі була формалізована, тобто створена відповідна математична модель задачі. Було розглянуто, обрано та описано метод рішення задачі. Далі було створено програмний продукт, який імплементує обраний алгоритм рішення задачі та має зручний інтерфейс для проведення експериментів з математичною моделлю задачі. Потім отримані у результаті роботи програми результати було проаналізовано та порівняно. Також було обґрунтовано вибір засобів розробки програмного продукту та створено опис інтерфейсу користувача.

В роботі було використано знання, отримані при вивченні курсу "Теорія прийняття рішень" та засвоєно методи розробки математичних моделей задач прийняття рішень на прикладі реальної задачі. Також було розглянуто сучасні методи математичного програмування та обґрунтовано вибір найбільш доцільного методу вирішення. Також в ході роботи було удосконалено практичні навички розробки та налагодження програм на ПЕОМ з використанням мов високого рівня і сучасних технологій програмування. Було проведено експериментальні дослідження з моделювання систем на ПЕОМ та проаналізовано отримані результати.