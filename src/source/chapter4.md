# 4. результати вирішення задачі на ПЕОМ.

В рамках даної роботи було реалізовано програмний продукт, призначений для вирішення задачі про розподіл виробничої програми між підприємствами п'яти типів, які здатні виготовляти вироби трьох видів, з додатковим обмеженням по комплектності як для задачі у чіткій формі, так і для задачі нечіткого математичного програмування.

## 4.1. Чітка задача.

Нижче наведено математичну модель чіткої задачі з зазначеними вихідними даними. Позначимо через $x_{ij}$ - кількість підприємстві $j$-го типу, на яких буде вироблятися виріб $i$-го типу, через $b_{j}$ - кількість підприємств $j$-го типу, а через $p_i$ - кількість виробів $i$-го типу у комплекті. Позначимо через $x$ кількість комплектів.

$$ x \rightarrow \max $$

При обмеженнях

$$ 200 x_{11} + 100 x_{12} + 300 x_{13} +  50 x_{14} +  20 x_{15} \ge x
$$

$$ 70 x_{21} + 100 x_{22} + 300 x_{23} + 100 x_{24} + 400 x_{25} \ge 4x 
$$

$$ 60 x_{31} + 150 x_{32} + 100 x_{33} + 300 x_{34} + 500 x_{35} \ge 2x
$$

$$ x_{11} + x_{21} + x_{31} \le 10 $$

$$ x_{12} + x_{22} + x_{32} \le 4 $$

$$ x_{13} + x_{23} + x_{33} \le 60 $$

$$ x_{14} + x_{24} + x_{34} \le 7 $$

$$ x_{15} + x_{25} + x_{35} \le 5 $$

За допомогою розробленого програмного продукту була вирішена зазначена задача, коли продуктивності є чітко заданими величинами. В результаті розв'язку методом гілок та границь отримано наступні результати.

$$ x_{13} = 4.00, x_{23} = 43.00, x_{35} = 5.00, x_{11} = 10.00, x_{32} = 4.00$$
$$ x_{33} = 12.00, x_{34} = 7.00, x = 3235.00 $$

Для більшої наочності оформимо отримані результати у вигляді таблиці 4.1. 

#### Таблиця 4.1. Розподіл виробничої програми між підприємствами для чіткої задачі.

<table>
    <thead>
        <tr>
            <th></th>    
            <th>Тип 1</th>    
            <th>Тип 2</th>    
            <th>Тип 3</th>    
            <th>Тип 4</th>    
            <th>Тип 5</th>    
        </tr>
    </thead>
    <tbody>
        <tr>
            <td>Виріб 1</td>    
            <td>10</td>    
            <td></td>    
            <td>4</td>    
            <td></td>    
            <td></td>    
        </tr>
        <tr>
            <td>Виріб 2</td>    
            <td></td>    
            <td></td>    
            <td>43</td>    
            <td></td>    
            <td></td>    
        </tr>
        <tr>
            <td>Виріб 3</td>    
            <td></td>    
            <td>4</td>    
            <td>12</td>    
            <td>7</td>    
            <td>5</td>    
        </tr>
        <tr class="font-bold">
            <td>Застосована кількість підприємств</td>    
            <td>10</td>    
            <td>4</td>    
            <td>59</td>    
            <td>7</td>    
            <td>5</td>    
        </tr>
        <tr>
            <td>Наявна кількість підприємств</td>    
            <td>10</td>    
            <td>4</td>    
            <td>60</td>    
            <td>7</td>    
            <td>5</td>    
        </tr>
    </tbody>
</table>



Отже розподіл виробничої програми між підприємствами, продуктивність яких задана чіткими величинами наведеними у таблиці 1.1, виглядає наступним чином.

Виріб першого типу слід виготовляти на десяти підприємствах першого типу та чотирьох підприємствах третього типу. Виріб другого типу слід виготовляти на сорока трьох підприємствах третього типу. Виріб третього типу слід виготовляти на чотирьох підприємствах другого типу, дванадцяти підприємствах третього типу, семи підприємствах четвертого типу та п'яти підприємствах п'ятого типу. 

Також можна описати цей розподіл з точки зору спеціалізації підприємств кожного типу. Усім десяти підприємствам першого типу слід виготовляти виріб першого типу. Всі чотири підприємства другого типу повинні виготовляти виріб третього типу. Підприємства третього типу слід розділити на три групи. Перша група з чотирьох підприємств третього типу повинна виготовляти виріб першого типу, друга група з сорока трьох підприємств третього типу - виріб другого типу,  третя група підприємств третього типу - виріб третього типу. Одне підприємство третього типу залишається не задіяним у отриманому розподілі з огляду на обмеження по комплектності продукції. Всім семи підприємствам четвертого типу слід виготовляти виріб третього типу. Та всім п'яти підприємствам п'ятого типу слід також виготовляти виріб третього типу.

Такий розподіл виробничої програми забезпечує випуск 3235 комплектів продукції, кожний з яких складається з одного виробу першого типу, чотирьох виробів другого типу та двох виробів третього типу.


## 4.2. Нечітка задача.

Нижче наведено математичну модель задачі для випадку з нечіткими умовами, коли продуктивність задана нечіткою випадковою величиною з функцією приналежності. Запишемо детермінований еквівалент задачі, який забезпечує максимальний випуск комплектної продукції ймовірністю не меншою, ніж $\alpha = 0.8$.

Як показано у другому розділі даної роботи інтервал нечіткої множини $a_{ij}$ рівня $\alpha_0=0.8$ буде задано наступною нерівністю:

$$ 0.5 {a}_{ij} \le a_{ij} \le 1.5{a}_{ij} $$

Знайдемо рішення задачі для стратегій оптиміста та песиміста.

## 4.2.1. Задача песиміста.

Позначимо через $x_{ij}$ - кількість підприємстві $j$-го типу, на яких буде вироблятися виріб $i$-го типу, через $b_{j}$ - кількість підприємств $j$-го типу, а через $p_i$ - кількість виробів $i$-го типу у комплекті. Позначимо через $x$ кількість комплектів. Тоді задача песиміста буде мати наступний вигляд:

$$ x \rightarrow \max $$

При обмеженнях

$$ 100 x_{11} +  50 x_{12} + 150 x_{13} +  25 x_{14} +  10 x_{15} \ge x $$

$$ 35 x_{21} +  50 x_{22} + 150 x_{23} +  50 x_{24} + 200 x_{25} \ge 4x $$

$$ 30 x_{31} +  75 x_{32} +  50 x_{33} + 150 x_{34} + 250 x_{35} \ge 2x $$

$$ x_{11} + x_{21} + x_{31} \le 10 $$

$$ x_{12} + x_{22} + x_{32} \le 4 $$

$$ x_{13} + x_{23} + x_{33} \le 60 $$

$$ x_{14} + x_{24} + x_{34} \le 7 $$

$$ x_{15} + x_{25} + x_{35} \le 5 $$


За допомогою розробленого програмного продукту була вирішуємо задачу песиміста. В результаті розв'язку методом гілок та границь отримано наступні результати.

$$ x_{13} = 4.00, x_{23} = 43.00, x_{35} = 5.00, x_{11} = 10.00 $$
$$ x_{32} = 4.00, x_{33} = 12.00, x_{34} = 7.00, x = 1617.00 $$

Як можна побачити розподіл виробничої програми між підприємствами залишається таким самим як і у чіткій задачі. Змінюється лише значення цільової функції, тобто кількість вироблених комплектів. Тобто отриманий розподіл виробничої програми для задачі песиміста забезпечує випуск 1617 комплектів продукції.
## 4.2.1. Задача оптиміста.

Позначимо через $x_{ij}$ - кількість підприємстві $j$-го типу, на яких буде вироблятися виріб $i$-го типу, через $b_{j}$ - кількість підприємств $j$-го типу, а через $p_i$ - кількість виробів $i$-го типу у комплекті. Позначимо через $x$ кількість комплектів. Тоді задача оптиміста буде мати наступний вигляд:

$$ x \rightarrow \max $$

При обмеженнях

$$ 300 x_{11} + 150 x_{12} + 450 x_{13} +  75 x_{14} +  30 x_{15}  \ge x $$

$$ 105 x_{21} + 150 x_{22} + 450 x_{23} + 150 x_{24} + 600 x_{25} \ge 4x $$

$$ 90 x_{31} + 225 x_{32} + 150 x_{33} + 450 x_{34} + 750 x_{35} \ge 2x $$

$$ x_{11} + x_{21} + x_{31} \le 10 $$

$$ x_{12} + x_{22} + x_{32} \le 4 $$

$$ x_{13} + x_{23} + x_{33} \le 60 $$

$$ x_{14} + x_{24} + x_{34} \le 7 $$

$$ x_{15} + x_{25} + x_{35} \le 5 $$

За допомогою розробленого програмного продукту була вирішуємо задачу оптиміста. В результаті розв'язку методом гілок та границь отримано наступні результати.

$$ x_{13} = 4.00, x_{23} = 43.00, x_{35} = 5.00, x_{11} = 10.00 $$
$$ x_{32} = 4.00, x_{33} = 12.00, x_{34} = 7.00, x = 4853.00 $$

Як можна побачити розподіл виробничої програми між підприємствами залишається таким самим як і у чіткій задачі. Змінюється лише значення цільової функції, тобто кількість вироблених комплектів. Тобто отриманий розподіл виробничої програми для задачі оптиміста забезпечує випуск 4853 комплектів продукції.
