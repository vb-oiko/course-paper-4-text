# ВСТУП

В управлінні виробничими, фінансово-економічними та іншими організаційними системами виникають задачі, які можна вирішувати за допомогою математичного програмування. В даній роботі буде розглянуто задачу про розподіл виробничої програми між підприємствами.

В даній задачі розглядається оптимальний розподіл виробничої програми між підприємствами п'яти типів, який максимізує випуск комплектів виробів трьох типів. Кожний тип підприємства може бути переорієнтований на випуск виробу будь-якого типу. У задачі задано продуктивність кожного типу підприємства при виготовленні виробу кожного типу в чіткому і нечіткому варіантах. Крім того задано кількість підприємств кожного типу та кількість виробів у комплекті.

З початку в даній роботі буде проаналізовано постановку задачі та визначено вхідні дані, параметри моделі та сформульовано, що повинно стати результатом вирішення задачі. 

Далі буде побудовано математичну модель задачі у чіткій формі. Також буде побудовано математичну модель задачі для випадку з нечіткими умовами шляхом створення детермінованого еквіваленту задачі, який забезпечує максимальний випуск комплектної продукції з заданою ймовірністю.

Потім ми розглянемо існуючі методи вирішення даного класу задач, оберемо метод та обґрунтуємо вибір обраного методу рішення задачі. Ми опишемо алгоритм рішення, який був імплементований у розробленому програмному продукті.

Далі в нашій роботі ми наведемо результати вирішення задачі, отримані за допомогою розробленого програмного продукту. Для більшої наочності отримані результати буде зведено у таблицю. Ми детально опишемо та проаналізуємо отриманий розподіл виробничої програми між підприємствами.

Потім ми зробимо порівняльний аналіз результатів рішення задачі в чіткій і нечіткій постановці. Для більшої наочності ми зведемо результати аналізу у таблицю та побідуємо відповідні графіки. Також ми наведемо наші висновки щодо виявлених закономірностей.

У наступному розділі ми спробуємо дослідити як на рішення впливають зміни інших параметрів задачі. Для цього за допомогою розробленого в ході даної роботи програмного продукту ми проведемо декілька експериментів, змінюючи деякі вихідні параметри задачі, отримаємо дані розв'язків, проаналізуємо їх та побудуємо відповідні таблиці та графіки.

Далі ми наведемо обґрунтування вибору засобів розробки програмного продукту та надамо опис інтерфейсу користувача розробленого програмного продукту.

У додатку буде наведено вихідний код основних алгоритмів, необхідних дл вирішення розглянутої задачі. Ми не вважаємо доцільним наводити у даній роботі увесь вихідний код створеного програмного продукту з огляду на те, що його значна частина стосується реалізації інтерфейсу користувача і не є релевантною до теми даної роботи. Посилання на репозиторій всього програмного коду наведено у списку використаної літератури.