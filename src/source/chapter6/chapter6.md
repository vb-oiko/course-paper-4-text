# 6. Оцінка чутливості отриманого рішення до варіації параметрів завдання

У попередньому розділі ми дослідили як впливає рівень недомінованості альтернатив на кількість вироблених комплектів виробів та розподіл виробничої програми між підприємствами. У цьому розділі ми спробуємо дослідити як на рішення впливають зміни інших параметрів задачі.

Для цього за допомогою розробленого в ході даної роботи програмного продукту ми проведемо декілька експериментів, змінюючи деякі вихідні параметри задачі, отримаємо дані розв'язків, проаналізуємо їх та побудуємо відповідні таблиці та графіки. Отже ми розглянемо наступні експерименти:

- зміна продуктивності виробництва на підприємствах зазначеного типу для усіх типів продуктів у відсотках від початкових значень;
- зміна продуктивності виробництва зазначеного виробу на підприємствах усіх типів у відсотках від початкових значень;
- зміна кількості виробів зазначеного типу у комплекті;
- зміни загальної кількості підприємств зазначеного типу типу.

## 6.1. Зміна продуктивності виробництва на підприємствах зазначеного типу для усіх типів продуктів у відсотках від початкових значень.

На наш погляд цілком доцільно розглянути ситуацію, коли завдяки зовнішнім чинникам продуктивність підприємств деякого типу може зрости, наприклад, за рахунок модернізації, раціоналізації, інновацій чи інвестицій, чи навпаки, знизитися, наприклад, завдяки подорожчанню енергоносіїв, які використовуються саме на підприємствах зазначеного типу. З метою спрощення моделювання та розрахунків припустимо, що продуктивність змінюється однаково пропорційно для всіх підприємств зазначеного типу незалежно від типу виробу, що виготовляється.

Розроблений у ході даної роботи програмний продукт дозволяє знайти рішення вихідної задачі, якщо продуктивність підприємств якогось обраного типу буде змінюватися у проміжку від 50% до 150% відсотків від початкової. 

