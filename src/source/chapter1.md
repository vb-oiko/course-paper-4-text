# 1. АНАЛІЗ ПОСТАНОВКИ ЗАДАЧІ

Один із видів кінцевої продукції, що випускається галуззю, комплектується з трьох видів виробів, які можна виготовляти на різних підприємствах. Кількість виробів кожного виду, що входить в комплект готової продукції, задано. Крім того, відома місячна продуктивність кожного підприємства з випуску виробів кожного виду. Потрібно оптимально розподілити випуск виробів по підприємствах, тобто визначити спеціалізацію підприємств з тим, щоб забезпечити максимальний випуск комплектної продукції. 

У табл.1. представлені вихідні дані. Продуктивність підприємства задана у тисячах тонн.

#### Таблиця 1. Продуктивність підприємств у тисячах тонн.

<div class="katex-table-sm">
$$ \begin{array}{|c|c|c|c|c|c|c|}  \hline
  \text{Номер}&\text{Тип 1}&\text{Тип 2}&\text{Тип 3}&\text{Тип 4}&\text{Тип 5}&\text{Кількість} \\ 
  \text{виробу}&&&&&&\text{виробів у} \\
  &&&&&&\text{комплекті} \\ \hline
  1 & 200 & 100 & 300 & 50  & 20  & 1 \\ \hline
  2 & 70  & 100 & 300 & 100 & 400 & 4 \\ \hline
  3 & 60  & 150 & 100 & 300 & 500 & 2 \\ \hline
  \text{Кількість} \\ 
  \text{підприємств} & 10 & 4 & 60 & 7 & 5 \\ \hline
\end{array}
$$
</div>




Припустимо, що місячна продуктивність кожного підприємства є нечіткою випадковою величиною з функцією приналежності

$$ \mu_{ij}(a_{ij}) = \frac{1}{1 + \frac{(a_{ij} - \overline{a}_{ij})^2}{\overline{a}_{ij}^2}},
$$

де $a_{ij}$ - це дані, наведені в таблиці 1, $i$ - номер виробу; $j$ - тип підприємства, $j=\overline{1,5}$. 

У ході роботи буде потрібно побудувати відповідну модель задачі нечіткого математичного програмування. А також знайти підмножини максимізуючих альтернатив, недомінованих, зі ступенем $\alpha=\alpha_0$, зокрема для стратегій оптиміста та песиміста, та порівняти отримані рішення.

Отже, вхідними даними для побудови моделі виступає матриця продуктивності виробництва зазначених типів виробів на підприємствах зазначених типів.

Параметрами моделі будуть виступати кількості виробів у комплекті та кількості підприємств кожного типу. 

Результатом рішення задачі повинен стати план спеціалізації підприємств на виробах певного типу, який максимізує кількість вироблених комплектів.
